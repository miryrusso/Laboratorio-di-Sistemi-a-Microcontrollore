Si consideri un sistema di controllo di un braccio meccanico operante su un piano XY .
Il sistema deve permettere la movimentazione degli assi verso un punto target impostato
manualmente; si supponga che la dimensione del piano vada da 0 cm a 99 cm per entrambi gli
assi.
Il sistema deve funzionare nel seguente modo:
• Condizione normale: i valori della posizione attuale degli assi vanno visalizzati sul display
(prime due cifre per l’asse X e seconde due cifre per l’asse Y);
• Tasto “X”: il sistema entra in modalità “target” permettendo, tramite AN11 (asse X) e
AN10 (asse Y) di impostare il punto target; in questa condizione, i valori dei due target
vanno visalizzati sul display (prime due cifre per l’asse X e seconde due cifre per l’asse
Y); premendo il tasto “X” nuovamente si avvia il moto, premendo il tasto “Y” si annulla
l’inserimento e si ritorna in condizione normale;
• Il moto verso il target deve avvenire ad una velocità v espressa in cm/s (vedi oltre); il
modo deve arrestarsi quando gli assi sono entro 0.2 cm dalla posizione target specificata;
il moto deve essere gestito con un timer con granularità di 10 ms;
• Durante il moto, il LED rosso lampeggia con periodo di 200 ms, il LED giallo si accende
quando si è entro 5 cm dal target, mentre il LED verde si accende quando si è raggiunto il
target;
• Il tasto “Z” permette l’azzeramento degli assi, in questa situazione viene impostato come
target di default il punto (0, 0) e il moto viene avviato.
Il tasto “T” permette l’ingresso del sistema nella modalità di configurazione in cui, attraverso
la UART, è possibile inviare uno dei seguenti comandi:
• C valore, imposta il nuovo valore velocità v nel range di interi [1, 5] cm/s;
• EXIT, esce dallo stato di configurazione.
Come valore iniziale della velocità usare v = 2 cm/s.
